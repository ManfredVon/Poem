[{"title":"春晓","subtitle":"","author":"孟浩然","content":"春眠不觉晓，处处闻啼鸟。\n夜来风雨声，花落知多少。","created":"","updated":"","status":"finished","type":"shi"},{"title":"鹿柴","subtitle":"","author":"王维","content":"空山不见人，但闻人语响。\n返影入深林，复照青苔上。","created":"","updated":"","status":"finished","type":"shi"},{"title":"相思","subtitle":"","author":"王维","content":"红豆生南国，春来发几枝。\n愿君多采撷，此物最相思。","created":"","updated":"","status":"finished","type":"shi"},{"title":"杂诗","subtitle":"","author":"王维","content":"君自故乡来，应知故乡事。\n来日绮窗前，寒梅著花未。","created":"","updated":"","status":"finished","type":"shi"},{"title":"终南望余雪","subtitle":"","author":"祖咏","content":"终南阴岭秀，积雪浮云端。\n林表明霁色，城中增暮寒。","created":"","updated":"","status":"finished","type":"shi"},{"title":"静夜思","subtitle":"","author":"李白","content":"床前明月光，疑是地上霜。\n举头望明月，低头思故乡。","created":"","updated":"","status":"finished","type":"shi"},{"title":"登鹳雀楼","subtitle":"","author":"王之涣","content":"白日依山尽，黄河入海流。\n欲穷千里目，更上一层楼。","created":"","updated":"","status":"finished","type":"shi"},{"title":"江雪","subtitle":"","author":"柳宗元","content":"千山鸟飞绝，万径人踪灭。\n孤舟蓑笠翁，独钓寒江雪。","created":"","updated":"","status":"finished","type":"shi"},{"title":"登乐游原","subtitle":"","author":"李商隐","content":"向晚意不适，驱车登古原。\n夕阳无限好，只是近黄昏。","created":"","updated":"","status":"finished","type":"shi"},{"title":"弹琴","subtitle":"","author":"刘长卿","content":"泠泠七弦上，静听松风寒。\n古调虽自爱，今人多不弹。","created":"","updated":"","status":"finished","type":"shi"},{"title":"八阵图","subtitle":"","author":"杜甫","content":"功盖三分国，名成八阵图。\n江流石不转，遣恨失吞吴。","created":"","updated":"","status":"finished","type":"shi"},{"title":"草","subtitle":"","author":"白居易","content":"离离原上草，一岁一枯荣。\n野火烧不尽。春风吹又生。\n远芳侵古道，晴翠接荒城。\n又送王孙去，萋萋满别情。","created":"","updated":"","status":"finished","type":"shi"},{"title":"游子吟","subtitle":"","author":"孟郊","content":"慈母手中线，游子身上衣。\n临行密密缝，意恐迟迟归。\n谁言寸草心，报得三春晖。","created":"","updated":"","status":"finished","type":"shi"},{"title":"关山月","subtitle":"","author":"李白","content":"明月出天山，苍茫云海间。\n长风几万里，吹度玉门关。\n汉下白登道，胡窥青海湾。\n由来征战地，不见有人还。\n戍客望边色，思归多苦颜。\n高楼当此夜，叹息未应闲。","created":"","updated":"","status":"finished","type":"shi"},{"title":"望月怀远","subtitle":"","author":"张九龄","content":"海上生明月，天涯共此时。\n情人怨遥夜，竟夕起相思。\n灭烛怜光满，披衣觉露滋。\n不堪盈手赠，还寝梦佳期。","created":"","updated":"","status":"finished","type":"shi"},{"title":"送杜少府之任蜀州","subtitle":"","author":"王勃","content":"城阙辅三秦，风烟望五津。\n与君离别意，同是宦游人。\n海内存知己，天涯若比邻。\n无为在岐路，儿女共沾巾。","created":"","updated":"","status":"finished","type":"shi"},{"title":"春望","subtitle":"","author":"杜甫","content":"国破山河在，城春草木深。\n感时花溅泪，恨别鸟惊心。\n烽火连三月，家书抵万金。\n白头搔更短，浑欲不胜簪。","created":"","updated":"","status":"finished","type":"shi"},{"title":"登岳阳楼","subtitle":"","author":"杜甫","content":"昔闻洞庭水，今上岳阳楼。\n吴楚东南坼，乾坤日夜浮。\n亲朋无一字，老病有孤舟。\n戎马关山北，凭轩涕泗流。","created":"","updated":"","status":"finished","type":"shi"},{"title":"终南别业","subtitle":"","author":"王维","content":"中岁颇好道，晚家南山陲。\n兴来每独往，胜事空自知。\n行到水穷处，坐看云起时。\n偶然值林叟，谈笑无还期。","created":"","updated":"","status":"finished","type":"shi"},{"title":"凉州词","subtitle":"","author":"王翰","content":"葡萄美酒夜光杯，欲饮琵琶马上催。\n醉卧沙场君莫笑，古来征战几人回。","created":"","updated":"","status":"finished","type":"shi"},{"title":"望庐山瀑布","subtitle":"","author":"李白","content":"日照香炉生紫烟，遥看瀑布挂前川。\n飞流直下三千尺，疑是银河落九天。","created":"","updated":"","status":"finished","type":"shi"},{"title":"送孟浩然之广陵","subtitle":"","author":"李白","content":"故人西辞黄鹤楼，烟花三月下扬州。\n孤帆远影碧空尽，惟见长江天际流。","created":"","updated":"","status":"finished","type":"shi"},{"title":"早发白帝城","subtitle":"","author":"李白","content":"朝辞白帝彩云间，千里江陵一日还。\n两岸猿声啼不住，轻舟已过万重山。","created":"","updated":"","status":"finished","type":"shi"},{"title":"枫桥夜泊","subtitle":"","author":"张继","content":"月落乌啼霜满天，江枫渔火对愁眠。\n姑苏城外寒山寺，夜半钟声到客船。","created":"","updated":"","status":"finished","type":"shi"},{"title":"乌衣巷","subtitle":"","author":"刘禹锡","content":"朱雀桥边野草花，乌衣巷口夕阳斜。\n旧时王谢堂前燕，飞入寻常百姓家。","created":"","updated":"","status":"finished","type":"shi"},{"title":"渭城曲","subtitle":"","author":"王维","content":"渭城朝雨浥轻尘，客舍青青柳色新。\n劝君更尽一杯酒，西出阳关无故人。","created":"","updated":"","status":"finished","type":"shi"},{"title":"出塞","subtitle":"","author":"王昌龄","content":"秦时明月汉时关，万里长征人未还。\n但使龙城飞将在，不教胡马渡阴山。","created":"","updated":"","status":"finished","type":"shi"},{"title":"出塞","subtitle":"","author":"王之涣","content":"黄河远上白云间，一片孤城万仞山。\n羌笛何须怨杨柳，春风不度玉门关。","created":"","updated":"","status":"finished","type":"shi"},{"title":"咏柳","subtitle":"","author":"贺知章","content":"碧玉妆成一树高，万条垂下绿丝绦。\n不知细叶谁裁出，二月春风似剪刀。","created":"","updated":"","status":"finished","type":"shi"},{"title":"黄鹤楼","subtitle":"","author":"崔颢","content":"昔人已乘黄鹤去，此地空余黄鹤楼。\n黄鹤一去不复返，白云千载空悠悠。\n晴川历历汉阳树，芳草萋萋鹦鹉洲。\n日暮乡关何处是，烟波江上使人愁。","created":"","updated":"","status":"finished","type":"shi"},{"title":"江畔独步寻花","subtitle":"","author":"杜甫","content":"黄四娘家花满蹊，千朵万朵压枝低。\n留连戏蝶时时舞，自在娇莺恰恰啼。","created":"","updated":"","status":"finished","type":"shi"},{"title":"清明","subtitle":"","author":"杜牧","content":"清明时节雨纷纷，路上行人欲断魂。\n借问酒家何处有，牧童遥指杏花村。","created":"","updated":"","status":"finished","type":"shi"},{"title":"山行","subtitle":"","author":"杜牧","content":"远上寒山石径斜，白云生处有人家。\n停车坐爱枫林晚，霜叶红于二月花。","created":"","updated":"","status":"finished","type":"shi"},{"title":"题都城南庄","subtitle":"","author":"崔护","content":"去年今日此门中，人面桃花相映红。 \n人面不知何处去，桃花依旧笑春风。","created":"","updated":"","status":"finished","type":"ci"},{"title":"念奴娇","subtitle":"赤壁怀古","author":"苏轼","content":"大江东去，浪淘尽。千古风流人物。\n故垒西边，人道是，三国周郎赤壁。\n乱石崩云，惊涛拍岸，卷起千堆雪。\n江山如画，一时多少豪杰!\n\n遥想公瑾当年，小乔初嫁了，雄姿英发，羽扇纶巾，谈笑间，樯橹灰飞烟灭。\n故国神游，多情应笑我，早生华发。\n人间如梦，一樽还酹江月。","created":"","updated":"","status":"finished","type":"ci"},{"title":"江城子","subtitle":"乙卯正月二十日夜记梦","author":"苏轼","content":"十年生死两茫茫。\n不思量，自难忘。\n千里孤坟，无处话凄凉。\n纵使相逢应不识，\n尘满面，鬓如霜。\n\n夜来幽梦忽还乡。\n小轩窗，正梳妆。\n相顾无言，惟有泪千行。\n料得年年断肠处，\n明月夜，短松冈。","created":"","updated":"","status":"finished","type":"ci"},{"title":"水调歌头","subtitle":"","author":"苏轼","content":"明月几时有，把酒问青天。\n不知天上宫阙，今夕是何年？\n我欲乘风归去，又恐琼楼玉宇，\n高处不胜寒。\n起舞弄清影，何似在人间！\n\n转朱阁，低绮户，照无眠。\n不应有恨，何事长向别时圆？\n人有悲欢离合，月有阴晴圆缺，\n此事古难全。\n但愿人长久，千里共婵娟。","created":"","updated":"","status":"finished","type":"ci"},{"title":"定风波","subtitle":"","author":"苏轼","content":"莫听穿林打叶声，何妨吟啸且徐行。\n竹杖芒鞋轻胜马，谁怕？一蓑烟雨任平生。\n\n料峭春风吹酒醒，微冷，山头斜照却相迎。\n回首向来萧瑟处，归去，也无风雨也无晴。","created":"","updated":"","status":"finished","type":"ci"},{"title":"蝶恋花","subtitle":"","author":"苏轼","content":"花褪残红青杏小。\n燕子飞时，绿水人家绕。\n枝上柳绵吹又少。\n天涯何处无芳草。\n\n墙里秋千墙外道。\n墙外行人，墙里佳人笑。\n笑渐不闻声渐悄。\n多情却被无情恼","created":"","updated":"","status":"finished","type":"ci"},{"title":"浣溪沙","subtitle":"蕲水清泉寺，寺临兰溪，溪水西流","author":"苏轼","content":"山下兰芽短浸溪，\n松间沙路净无泥，\n萧萧暮雨子规啼。\n\n谁道人生无再少？\n门前流水尚能西！\n休将白发唱黄鸡","created":"","updated":"","status":"finished","type":"ci"},{"title":"卜算子","subtitle":"黄州定慧院寓居作","author":"苏轼","content":"缺月挂疏桐，漏断人初静。\n谁见幽人独往来？\n缥缈孤鸿影。\n\n惊起却回头，有恨无人省。\n拣尽寒枝不肯栖，\n寂寞沙洲冷。","created":"","updated":"","status":"finished","type":"ci"},{"title":"江城子","subtitle":"密州出猎","author":"苏轼","content":"老夫聊发少年狂。左牵黄，右擎苍。\n锦帽貂裘，千骑卷平冈。\n为报倾城随太守，亲射虎，看孙郎。\n\n酒酣胸胆尚开张。鬓微霜，又何妨？\n持节云中，何日遣冯唐。\n会挽雕弓如满月，西北望，射天狼。","created":"","updated":"","status":"finished","type":"ci"},{"title":"临江仙","subtitle":"","author":"苏轼","content":"夜饮东坡醒复醉，\n归来仿佛已三更。\n家童鼻息已雷鸣，\n敲门都不应，\n倚帐听江声。\n\n长恨此身非我有，\n何时忘却营营。\n夜阑风静彀纹平，\n小舟从此逝，\n江海寄余生。","created":"","updated":"","status":"finished","type":"ci"},{"title":"水龙吟","subtitle":"次韵章质夫杨花词","author":"苏轼","content":"似花还似非花，也无人惜从教坠。\n抛家傍路，思量却是，无情有思。\n萦损柔肠，困酣妖眼，欲开还闭。\n梦随风万里，寻郎去处，又还被，莺呼起。\n\n不恨此花飞尽，恨西园，落红难缀。\n晓来雨过，遗踪何在？ 一池萍碎。\n春色三分，二分尘土，一分流水。\n细看来，不是杨花，点点是离人泪。","created":"","updated":"","status":"finished","type":"ci"},{"title":"浣溪沙","subtitle":"","author":"苏轼","content":"簌簌衣巾落枣花，\n村南村北响缫车，\n牛衣古柳卖黄瓜。\n\n酒困路长惟欲睡，\n日高人渴漫思茶，\n敲门试问野人家。","created":"","updated":"","status":"finished","type":"ci"},{"title":"渔家傲","subtitle":"","author":"范仲淹","content":"塞下秋来风景异，衡阳雁去无留意。四面边声连角起。\n千嶂里，长烟落日孤城闭。\n\n浊酒一杯家万里，燕然未勒归无计，羌管悠悠霜满地。\n人不寐，将军白发征夫泪。","created":"","updated":"","status":"finished","type":"ci"},{"title":"苏幕遮","subtitle":"","author":"范仲淹","content":"碧云天，黄叶地，秋色连波，波上寒烟翠。\n山映斜阳天接水，芳草无情，更在斜阳外。\n\n黯乡魂，追旅思，夜夜除非，好梦留人睡。\n明月楼高休独倚，酒入愁肠，化作相思泪。","created":"","updated":"","status":"finished","type":"ci"},{"title":"雨霖铃","subtitle":"","author":"柳永","content":"寒蝉凄切，对长亭晚。骤雨初歇，都门帐饮无绪，方留恋处，兰舟催发。\n执手相看泪眼，竟无语凝噎。念去去，千里烟波，暮霭沉沉楚天阔。\n\n多情自古伤离别，更那堪，冷落清秋节。\n今宵酒醒何处?杨柳岸，晓风残月。\n此去经年，应是良辰好景虚设。便纵有千种风情，待与何人说!","created":"","updated":"","status":"finished","type":"ci"},{"title":"蝶恋花","subtitle":"","author":"柳永","content":"伫倚危楼风细细，望极春愁，黯黯生天际。\n草色烟光残照里，无言谁会凭栏意。\n\n拟把疏狂图一醉，对酒当歌，强乐还无味。\n衣带渐宽终不悔，为伊消得人憔悴。","created":"","updated":"","status":"finished","type":"ci"},{"title":"八声甘州","subtitle":"","author":"柳永","content":"对潇潇暮雨洒江天，一番洗清秋。\n渐霜风凄紧，关河冷落，残照当楼。\n是处红衰翠减，苒苒物华休。\n惟水长江水，无语东流。\n\n不忍登高临远，望故乡渺邈，归思难收。\n叹年来踪迹，何事苦淹留？\n想佳人妆楼颙望，误几回天际识归舟。\n争知我，倚阑干处，正恁凝愁。","created":"","updated":"","status":"finished","type":"ci"}]